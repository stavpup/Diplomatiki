# <a id="chapter-4"></a> Άρθρο 3 - Επιτροπή καθορισμού αιγιαλού και παραλίας 

> Ν.2971/2001, “Αιγιαλός, παραλία και άλλες διατάξεις”, ΦΕΚ 285/τ.α'. Επιμέλεια: Σταύρος Δαλιακόπουλος / Κτηματική Υπηρεσία Λέσβου. [Άδεια χρήσης GFDL](http://www.gnu.org/licenses/fdl.html).

1\. Ο καθορισμός των ορίων του αιγιαλού, της παραλίας και του παλαιού αιγιαλού γίνεται από Επιτροπή, η οποία συγκροτείται σε επίπεδο νομού με απόφαση του Υπουργού Οικονομικών και αποτελείται από: α) τον προϊστάμενο της Κτηματικής Υπηρεσίας ως πρόεδρο, β) έναν μηχανικό της Κτηματικής Υπηρεσίας με ειδικότητα τοπογράφου ή πολιτικού μηχανικού και αν δεν υπάρχει έναν τεχνολόγο τοπογράφο μηχανικό, ενώ σε περίπτωση που η Κτηματική Υπηρεσία δεν διαθέτει μηχανικό των ανωτέρω ειδικοτήτων, συμμετέχει στην Επιτροπή μηχανικός της Τεχνικής Υπηρεσίας Δήμων και Κοινοτήτων (Τ.Υ.Δ.Κ.) ή άλλης υπηρεσίας του Δημοσίου, γ) τον αρμόδιο Λιμενάρχη, δ) τον διευθυντή της Διεύθυνσης Πολεοδομίας της Νομαρχιακής Αυτοδιοίκησης, ε) τον διευθυντή Χωροταξίας και Περιβάλλοντος της Γενικής Γραμματείας της Περιφέρειας.

> ----> **(σ.σ.) Συλλογικά όργανα του Π.Δ.111/2014**
>
> ΤΕΥΧΟΣ ΠΡΩΤΟ, Αρ. Φύλλου 251, 24 Νοεμβρίου 2014  
> ΝΟΜΟΣ ΥΠ' ΑΡΙΘ. 4308 - Ελληνικά Λογιστικά Πρότυπα, συναφείς > ρυθμίσεις και άλλες διατάξεις.

> Άρθρο 42 - Διάφορες ρυθμίσεις αρμοδιότητας Υπουργείου Οικονομικών

> 1\. Με αποφάσεις του Υπουργού Οικονομικών **δύναται να ανασυγκροτούνται συλλογικά όργανα** των οποίων η, κατά τις κείμενες διατάξεις, συγκρότηση επηρεάζεται από τις ρυθμίσεις του π.δ. 111/2014 (τ.α'/178\).  
......  
3\. Οι διατάξεις του παρόντος άρθρου ισχύουν από τη δημοσίευση του παρόντος νόμου στην Εφημερίδα της Κυβερνήσεως.

> ---> **σχετικές κ.υ.α.**

> - 2018: Η Απόφαση αριθμ. 2/7166/0004/29-1-2018 "Ανασυγκρότηση  συλλογικών  οργάνων  του Υπουργείου Οικονομικών, στα οποία μετέχουν Προϊστάμενοι ή/και υπάλληλοι των Υπηρεσιών της Γενικής Γραμματείας Δημόσιας Περιουσίας", ΦΕΚ 375/τ.β'/2018, ΑΔΑ: [ΩΤΑ4Η-Ι2Δ] (https://diavgeia.gov.gr/decision/view/ΩΤΑ4Η-Ι2Δ).

> - 2015: Η Απόφαση αριθμ. 2/14955/0004/17-3-2015 "Ανασυγκρότηση συλλογικών οργάνων του Υπουργείου Οικονομικών, στα οποία μετέχουν Προϊστάμενοι ή υπάλληλοι των Υπηρεσιών της Γενικής Γραμματείας Δημόσιας Περιουσίας", ΑΔΑ: [77ΦΟΗ-1ΕΦ](https://diavgeia.gov.gr/decision/view/77ΦΟΗ-1ΕΦ), ΦΕΚ 484/τ.β'/2015.

> - 2012: Η Απόφαση αριθμ. Δ6Α 1119192 ΕΞ 2012/29-8-2012 "Τροποποίηση της αριθμ.1101689 ΕΞ 2011/18-7-2011 (τ.β'/1691) απόφασης του Υπουργού Οικονομικών Ανασυγκρότηση συλλογικών οργάνων του Υπουργείου Οικονομικών, για τα οποία η αρμοδιότητα ορισμού μελών περιήλθε στους Γενικούς Γραμματείς Περιφερειών, όπως καταγράφηκε με την αριθ. 1063649/790/Α0006/03-08-2004 Υπουργική απόφαση, σύμφωνα με τις διατάξεις της παρ. 21 του άρθρου 46 του ν.3220/2004 (τ.α'/15) και στη συνέχεια στους Γενικούς Γραμματείς των Αποκεντρωμένων Διοικήσεων, σύμφωνα με τις διατάξεις του άρθρου 280 του ν.3852/2010 (τ.α'/87)", [ΑΔΑ: Β4Θ9Η-9Θ2](https://diavgeia.gov.gr/decision/view/Β4Θ9Η-9Θ2), ΦΕΚ 2448/τ.β'/2012.

> - 2011: H Απόφαση αριθμ. Δ6Α 1101689 ΕΞ 2011/18-7-2011 "Ανασυγκρότηση συλλογικών οργάνων του Υπουργείου Οικονομικών, για τα οποία η αρμοδιότητα ορισμού μελών περιήλθε στους Γενικούς Γραμματείς Περιφερειών, όπως καταγράφηκε με την αριθ. 1063649/790/Α0006/03-08-2004 Υπουργική απόφαση, σύμφωνα με τις διατάξεις της παρ. 21 του άρθρου 46 του ν.3220/2004 (τ.α'/15) και στη συνέχεια στους Γενικούς Γραμματείς των Αποκεντρωμένων Διοικήσεων, σύμφωνα με τις διατάξεις του άρθρου 280 του ν.3852/2010 (τ.α'/87)", [ΑΔΑ: 4Α5ΧΗ-Ε1Χ](https://diavgeia.gov.gr/decision/view/4Α5ΧΗ-Ε1Χ), ΦΕΚ 1691/τ.β'/2011.

Σε εξαιρετικές περιπτώσεις, μετά από εκτίμηση των πραγματικών περιστατικών, ο Υπουργός Οικονομικών δύναται να συστήσει και δεύτερη επιτροπή.  
2\. Γραμματέας της Επιτροπής ορίζεται υπάλληλος της Κτηματικής Υπηρεσίας.  
3\. Η Επιτροπή συνεδριάζει με πρόσκληση του Προέδρου τακτικά μια φορά το μήνα και έκτακτα, προκειμένου να τηρείται η προθεσμία της παρ. 3 του άρθρου 5 είτε κατά τις ώρες λειτουργίας των δημοσίων υπηρεσιών είτε σε άλλη ώρα. Το θέμα στην Επιτροπή εισηγείται ο Πρόεδρος.  
4\. Η αποζημίωση των μελών της Επιτροπής ορίζεται με απόφαση του Υπουργού Οικονομικών.
