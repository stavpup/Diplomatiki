# Ράμπες πρόσβασης μικρών σκαφών στη θάλασσα

> Επιμέλεια: Σταύρος Δαλιακόπουλος/Κτηματική Υπηρεσία Λέσβου
[Άδεια χρήσης GFDL](<http://www.gnu.org/licenses/fdl.html>)

(Ν. 2636/1998, ΦΕΚ 198/τ.α') Σύσταση εταιριών για την οργάνωση καλλιτεχνικών εκδηλώσεων και για τη διαχείριση της περιουσίας του Ε.Ο.Τ., σύσταση Εθνικού Συμβουλίου Τουρισμού και τροποποιήσεις της νομοθεσίας για τον τουρισμό. 

ΚΕΦΑΛΑΙΟ Δ', Τροποποιήσεις διατάξεων του ν. 2160/1993 (ΦΕΚ 118/τ.α')

Άρθρο  27\. Τροποποίηση διατάξεων για τους Χώρους Οργανωμένης Κατασκήνωσης  (κάμπινγκς)  
....
4\. Η παρ. 22 του άρθρου  6 του Ν. 2160/1993 (ΦΕΚ 118/Α') αντικαθίσταται ως εξής: 
“22. Με πρωτοβουλία και χρηματοδότηση φορέων του δημοσίου ή / και του ιδιωτικού τομέα, φυσικών ή νομικών προσώπων , επιτρέπεται να δημιουργούνται σε κάθε παραθαλάσσιο οικισμό δήμου ή κοινότητας μέχρι μία ράμπα πρόσβασης μικρών σκαφών στη θάλασσα. Για τη δημιουργία αυτών απαιτείται έγκριση του Γενικού Γραμματέα της οικείας Περιφέρειας, η οποία χορηγείται ύστερα από σχετική αίτηση που συνοδεύεται απαραίτητα από τοπογραφικό διάγραμμα στο οποίο απεικονίζεται η ράμπα. Η έγκριση παρέχεται, ύστερα από γνώμη της οικείας Λιμενικής Αρχής, το αργότερο μέσα σε δύο  (2) μήνες από την ημερομηνία υποβολής αυτής της αίτησης, μετά δε την παρέλευση άπρακτης της προθεσμίας αυτής, η έγκριση θεωρείται ότι έχει παρασχεθεί αυτοδικαίως. Οι ράμπες, μετά την κατασκευή τους, αποτελούν κοινόχρηστες εγκαταστάσεις και η αρμοδιότητα της συντήρησης τους ανήκει στον οικείο δήμο ή κοινότητα. **Η ρύθμιση της παρούσας παραγράφου δεν έχει εφαρμογή στις παραμεθόριες περιοχές**”.
