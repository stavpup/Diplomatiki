# Νόμος 720/5-10-1977  

"Περί εξαιρέσεως από της κατεδαφίσεως αυθαιρέτων, κτισμάτων επιβολής ειδικών τελών επί οικοδομικών εργασιών εκτελουμένων κατά τας διατάξεις του άρθρου 102 του Ν.Δ. 8/1973 και του άρθρου 1 του Α.Ν. 395/1968 και ρυθμίσεως ετέρων πολεοδομικών θεμάτων", (Φ.Ε.Κ. 297/τ.Α'/1977).

.....  

 Αρθρον 6.  
 1. Απαγορεύσεις και περιορισμοί εκ των κειμένων εν γένει διατάξεων, περι την μεταβίβασιν ακινήτων ή τμημάτων αυτών μετά κτισμάτων ή μη, κειμένων εντός η εκτός εγκεκριμένου σχεδίου,(εντός ή εκτός ζώνης) δεν ισχύουν προκειμένου περί αγοράς αυτών υπό του Δημοσίου ή Οργανισμών Τοπικής Αυτοδιοικήσεως ή λοιπών Νομικών Προσώπων Δημοσίου Δικαίου ή δωρεάς προς αυτά.

 2. Επιτρέπεται η σύνταξις των οριστικών συμβολαίων πωλήσεως ακινήτων κατά παράβασιν των εν άρθρω 4 του Ν. 651/1977 αναφερομένων διατάξεων ως  και της διατάξεως της παρ.1 του άρθρ.2 του Ν.690/1948 "περί συμπληρώσεως των περί σχεδίων πόλεων διατάξεων" εφ`όσον προ της ισχύος  του Ν. 651/1977 είχον συνταχθή περί ταύτης συμβολαιογραφικά προσύμφωνα.  Τα ακίνητα ταύτα, ως και πάντα τα προ της ισχύος του Ν. 651/1977  μεταβιβασθέντα κατά παράβασιν των ανωτέρω μνημονευομένων διατάξεων  δύναται να μεταβιβάζωνται περαιτέρω κατά παρέκκλισιν από των διατάξεων  αυτών.

ΣΗΜΕΙΩΣΗ: Η παράγραφος 2 τίθεται όπως τροποποιήθηκε με την παράγραφο 7 του άρθρου 43 του νόμου 1337/1983 (ΦΕΚ 33/Α/1983).  

....

 Αρθρον 13.
 Η ισχύς του παρόντος άρχεται από της δημοσιεύσεως του διά της Εφημερίδος της Κυβερνήσεως.
