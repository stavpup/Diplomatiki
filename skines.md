# Απαγόρευση εγκατάστασης σκηνών κλπ -  Ν.4276/2014

>Επιμέλεια: Σταύρος Δαλιακόπουλος/Αυτοτελές Γραφείο Δημόσιας Περιουσίας Λέσβου. [Άδεια χρήσης GFDL](http://www.gnu.org/licenses/fdl.html)

Ν.2160/93 (ΦΕΚ 118 Α') ,  
~~Άρθρο 4 - Ελεγκτικές αρμοδιότητες - Κυρώσεις
12\. Η παράγραφος 2 του άρθρου 10 του Ν.392/76 (ΦΕΚ 199 Α'), όπως τροποποιήθηκε με το άρθρο μόνο του Ν.779/78 (ΦΕΚ 89 Α'), αντικαθίσταται ως εξής: 
"Απαγορεύεται η εγκατάσταση σκηνών ή στάθμευση τροχόσπιτων σε αρχαιολογικούς χώρους, αιγιαλούς, παραλίες, παρυφές δημόσιων δασών, δάση, και εν γένι κοινόχρηστους χώρους, καθώς και η φιλοξενία πέραν του ενός τροχόσπιτου από καταστηματάρχες ή ιδιώτες. Οι παραβάτες τιμωρούνται με φυλάκιση μέχρι τρεις (3) μήνες ή με χρηματική ποινή ή και με τις δύο ποινές, εφόσον δεν προβλέπεται βαρύτερη ποινή από άλλη διάταξη, διατασσόμενης συγχρόνως υπό του δικαστηρίου της βίαιης αποβολής τους. Διαδικασία τηρείται η οριζόμενη από τα άρθρα 417 επ. του Κώδικα Ποινικής Δικονομίας για την ανάκριση και εκδίκαση των επ' αυτοφόρω πλημμελημάτων".~~

---> **(νέες διατάξεις)** ΤΕΥΧΟΣ ΠΡΩΤΟ, Αρ. Φύλλου 155, ημ. 30 Ιουλίου 2014, ΝΟΜΟΣ ΥΠ' ΑΡΙΘ. 4276, Απλούστευση διαδικασιών λειτουργίας τουριστικών επιχειρήσεων και τουριστικών υποδομών, ειδικές μορφές τουρισμού και άλλες διατάξεις.

~~Άρθρο 7
18. Απαγορεύεται η εγκατάσταση σκηνών ή στάθμευση τροχόσπιτων σε αρχαιολογικούς χώρους, αιγιαλούς, παραλίες, παρυφές δημόσιων δασών και εν γένει κοινόχρηστους χώρους, καθώς και η φιλοξενία πέραν του ενός τροχόσπιτου από καταστηματάρχες ή ιδιώτες. Οι παραβάτες τιμωρούνται με φυλάκιση μέχρι τρεις (3) μήνες ή με επιβολή προστίμου του κατωτέρω εδαφίου, εφόσον δεν προβλέπεται βαρύτερη ποινή από άλλη διάταξη, διατασσόμενης συγχρόνως υπό του δικαστηρίου της βίαιης αποβολής τους. Διαδικασία τηρείται η οριζόμενη από τα άρθρα 417 επ. του Κώδικα Ποινικής Δικονομίας για την ανάκριση και εκδίκαση των επ’ αυτοφώρω πλημμελημάτων. Οι παραβάτες τιμωρούνται με πρόστιμο ύψους τριακοσίων (300) ευρώ ανά άτομο ή ανά κατασκηνωτικό ή ανά μεταφορικό μέσο, που επιβάλλεται από το βεβαιούν την παράβαση αστυνομικό ή λιμενικό όργανο και εισπράττεται, σύμφωνα με τις διατάξεις του άρθρου 104 του Κώδικα Οδικής Κυκλοφορίας (Κ.Ο.Κ.) του ν. 2696/1999 (Α' 57). Σε ελέγχους από μεικτά συνεργεία την ποινή του προστίμου επιβάλλει το αστυνομικό όργανο που παρίσταται κατά τον έλεγχο.~~
...
Άρθρο 51, Καταργούμενες διατάξεις
1. Από τη δημοσίευση του παρόντος νόμου καταργούνται:
α. Το άρθρο 7 του ν. 4179/2013 εκτός από την περίπτωση ε' της παραγράφου 2 του προαναφερθέντος άρθρου και η περίπτωση β' της παρ. 1 του άρθρου 13 του ν. 4179/2013.
β. Το τρίτο εδάφιο της παρ. 1 του άρθρου 33 του ν. 2160/1993 και η παρ. 3 του άρθρου 35 του ν. 3498/2006 (Α' 230).
γ. Η περίπτωση 3 της παρ. 6 του άρθρου 8 του ν. 4002/2011, όπως αντικαταστάθηκε με την παρ. 2 του άρθρου 2 του ν. 4179/2013.
2. Από τη δημοσίευση του προεδρικού διατάγματος που αναφέρεται στο άρθρο 5 καταργείται το π.δ. 43/2002 (Α' 43).
3. Από τη δημοσίευση της υπουργικής απόφασης που αναφέρεται στο άρθρο 5 καταργείται το π.δ. 337/2000 (Α' 281).
4. **Από την 1.1.2015 τα άρθρα 2, 3, 4 του ν. 2160/1993** και τα άρθρα 150 − πλην της περίπτωσης η' της παραγράφου 1 και της παραγράφου 3 − και 151 και η παρ. 2 του άρθρου 165 του ν. 4070/2012 **(τέλος διατάξεων).**

---> **(νέες διατάξεις)**
 
ΤΕΥΧΟΣ ΠΡΩΤΟ Αρ. Φύλλου 125/7 Ιουλίου 2016  
Άρθρο 31 - Τροποποίηση του Ν. 4276/2014 (Α' 155)  
...
5. Η παρ. 18 του άρθρου 7 του Ν. 4276/2014 αντικαθίσταται ως εξής:
« **18\. Απαγορεύεται η εγκατάσταση σκηνών, ρυμουλκούμενων, ημιρυμουλκούμενων και αυτοκινούμενων τροχόσπιτων σε αρχαιολογικούς χώρους, αιγιαλούς, παραλίες, παρυφές δημόσιων δασών και εν γένει κοινόχρηστους χώρους, καθώς και η φιλοξενία πέραν του ενός τροχόσπιτου από καταστηματάρχες ή ιδιώτες.** Οι παραβάτες τιμωρούνται με φυλάκιση μέχρι τρεις (3) μήνες ή με επιβολή προστίμου του κατωτέρω εδαφίου, εφόσον δεν προβλέπεται βαρύτερη ποινή από άλλη διάταξη, διατασσόμενης συγχρόνως υπό του δικαστηρίου της βίαιης αποβολής τους. Διαδικασία τηρείται η οριζόμενη από τα άρθρα 417 επ. του Κώδικα Ποινικής Δικονομίας για την ανάκριση και εκδίκαση των επ' αυτοφώρω πλημμελημάτων. Οι παραβάτες τιμωρούνται με πρόστιμο ύψους τριακοσίων (300) ευρώ ανά άτομο ή ανά κατασκηνωτικό ή ανά μεταφορικό μέσο, που επιβάλλεται από το βεβαιούν την παράβαση αστυνομικό ή λιμενικό όργανο και εισπράττεται, σύμφωνα με τις διατάξεις του άρθρου 104 του Κώδικα Οδικής Κυκλοφορίας (Κ.Ο.Κ.) του Ν. 2696/1999 (Α' 57). Σε ελέγχους από μεικτά συνεργεία την ποινή του προστίμου επιβάλλει το αστυνομικό όργανο που παρίσταται κατά τον έλεγχο».
...
